TERMENI DE UTILIZARE
Revizuit ultima dată pe 19 noiembrie 2021

Schimbare importantă în această versiune: Am clarificat că MTCH Technology Services Limited, care operează Sediul nostru european, este responsabil pentru serviciile noastre în Spațiul Economic European, Regatul Unit și Elveția.

Pentru un rezumat al Termenilor de utilizare, accesează Rezumatul termenilor.

Bine ai venit pe Tinder. Dacă locuiești în Spațiul Economic European, Regatul Unit sau Elveția, aceștia sunt Termenii de utilizare între tine și:

MTCH Technology Services Limited ("MTCH Technology") 1 Hatch Street Upper Dublin 2 Dublin D02 PY28 Ireland

Dacă locuiești în Japonia, acești Termeni de Utilizare sunt între tine și:

MG Japan Services GK („MG Japan“) 4F Sumitomo Fudosan Azabu Bldg 1-4-1 Mita Minato-ku, Tokyo 108-0073 Japonia

Dacă locuiești în afara Spațiului Economic European, Regatul Unit, Elveția și Japonia, acești Termeni de utilizare se aplică între tine și:

Match Group, LLC („Match Group”) 8750 North Central Expressway, Suite 1400 Dallas, TX 75231, SUA

Termenii („noi”, „Compania” sau „Tinder”) se referă la MTCH Technology, MG Japonia sau la Match Group în funcție de țara ta de reședință.

1. Acord de Acceptare a Termenilor de Utilizare.
Prin crearea unui cont Tinder, indiferent dacă prin intermediul unui dispozitiv mobil, al unei aplicații pe mobil sau al unui computer (în mod colectiv, „Serviciul”), ești de acord să respecți (i) acești Termeni de utilizare, (ii) Politica noastră de confidențialitate, Politica privind fișierele cookie, Procedurile de arbitraj (dacă ți se aplică), Sfaturile de siguranță, și Liniile directoare ale comunității, fiecare dintre acestea fiind încorporate prin referire în prezentul Acord, și (iii) orice termeni dezvăluiți și acceptați de tine, dacă achiziționezi opțiuni suplimentare, produse sau servicii pe care le oferim în cadrul Serviciului (în mod colectiv, acest „Acord”). Dacă nu accepți și nu ești de acord să respecți toți termenii acestui Acord, te rugăm să nu folosești Serviciul.

În mod periodic, putem modifica prezentul Acord și Serviciul. Putem face acest lucru din mai multe motive, cum ar fi pentru a reflecta modificările sau cerințele legii, caracteristici noi sau schimbări în practicile de afaceri. Versiunea cea mai recentă a acestui Acord va fi postată în cadrul Serviciului, în secțiunea Setări și, de asemenea, pe gotinder.com, iar tu trebuie să consulți în mod regulat cea mai recentă versiune. Versiunea cea mai recentă este cea care se aplică. Dacă modificările includ modificări materiale ale drepturilor sau obligațiilor tale, te vom anunța cu cel puțin 30 de zile înainte despre aceste modificări (cu excepția cazului în care nu putem face acest lucru conform legii aplicabile) prin mijloace rezonabile, care ar putea include notificarea prin intermediul Serviciului sau prin e-mail. În cazul în care continui să utilizezi Serviciul după intrarea în vigoare a modificărilor, înseamnă că accepți Acordul revizuit.

2. Eligibilitate.
Nu ești autorizat/ă să creezi acest cont sau să accesezi sau să folosești Serviciul sau sistemele pe care se află acesta decât dacă următoarele sunt toate adevărate:

ai cel puțin 18 ani.
poți încheia un contract executoriu cu Tinder,
nu ești o persoană căreia îi este interzis să utilizeze Serviciul în conformitate cu legile Statelor Unite sau ale oricărei alte jurisdicții aplicabile (de exemplu, nu apari pe lista cetățenilor desemnați în mod special de Departamentul Trezoreriei Statelor Unite sau nu faci obiectul niciunei alte interdicții similare),
vei respecta prezentul Acord și toate legile, regulile și reglementările aplicabile locale, statale, naționale, internaționale și
niciodată nu ai fost condamnat pentru vreun delict sau infracțiune (sau pentru săvârșirea vreunei infracțiuni de severitate similară), pentru vreo infracțiune de natură sexuală sau infracțiune care implică violență, și nu ești înregistrat ca infractor sexual în registrul infractorilor sexuali al niciunui stat, federal sau local.
3. Contul Tău.
Pentru a utiliza Tinder, te poți autentifica în mai multe moduri, inclusiv prin autentificarea pe Facebook. Dacă alegi să utilizezi conectarea cu Facebook, ne autorizezi să accesăm și să utilizăm anumite informații ale contului de Facebook, inclusiv, dar fără a se limita la profilul tău public de Facebook. Pentru mai multe detalii privind informațiile pe care le colectăm de la tine și modul în care le folosim, consultă Politica de Confidențialitate.

Ești responsabil pentru menținerea confidențialității datelor de autentificare pe care le utilizezi pentru a te conecta la Tinder și îți revine responsabilitatea exclusivă pentru toate activitățile care au loc prin intermediul datelor respective. În cazul în care consideri că altcineva a avut acces la contul tău, te rugăm să ne contactezi imediat.

4. Modificarea Serviciului și Rezilierea.
Tinder se străduiește întotdeauna să îmbunătățească Serviciul și să aducă funcționalități suplimentare pe care le vei considera atractive și utile. Acest lucru înseamnă că putem adăuga noi caracteristici și îmbunătățiri ale produselor în mod periodic, precum și să eliminăm unele caracteristici, iar dacă aceste acțiuni nu afectează semnificativ drepturile sau obligațiile tale, este posibil să nu te înștiințăm înainte de a le realiza. Putem chiar să suspendăm complet Serviciul, caz în care te vom anunța în prealabil, cu excepția situației în care circumstanțe atenuante, cum ar fi probleme de siguranță sau de securitate, ne împiedică să facem acest lucru.

Cel mai simplu mod de a-ți închide contul este să urmezi instrucțiunile din secțiunea „Setări” a Serviciului. Desigur, pot fi folosite și celelalte opțiuni de închidere. Însă, dacă utilizezi contul de plată al unei terțe părți, precum App Store Apple sau iTunes Store, după caz („App Store”) sau Google Play Store, va trebui să gestionezi achizițiile din aplicație prin intermediul contului respectiv, pentru a evita facturări suplimentare. Tinder îți poate închide contul în orice moment, fără notificare, în cazul în care consideră că ai încălcat acest Acord. După o astfel de închidere, nu vei avea dreptul la nicio rambursare pentru achiziții.

Pentru rezidenții Republicii Coreea, cu excepția cazului în care considerăm în mod rezonabil că (i) notificarea este interzisă prin lege (de exemplu, atunci când furnizarea notificării ar încălca legile, reglementările sau ordinele aplicabile ale autorităților de reglementare, sau ar compromite o investigație în curs de desfășurare efectuată de o autoritate de reglementare) sau (ii) orice notificare ar putea provoca daune personale, terților, Tinder și/sau afiliaților noștri (de exemplu, atunci când furnizarea unei notificări dăunează securității Serviciului), vă vom notifica fără întârziere despre motivul pentru care s-a făcut demersul relevant.

După închiderea contului tău, prezentul Acord va înceta, cu excepția următoarelor prevederi care se vor aplica în continuare între tine și Tinder: secțiunea 4, secțiunea 5 și secțiunile 12-19.

5. Siguranța; Interacțiunile Tale cu Alți Membri.
Deși Tinder depune eforturi pentru a încuraja o experiență de membru respectuoasă prin opțiuni cum ar fi dubla acceptare care le permite membrilor să comunice doar după ce ambii au manifestat interes reciproc, Tinder nu răspunde pentru conduita niciunui membru în cadrul sau în afara Serviciului. Ești de acord să dai dovadă de prudență în toate interacțiunile cu alți membri, în special dacă decideți să comunicați în afara Serviciului sau să vă întâlniți în persoană. În plus, ești de acord să citești și să respecți Sfaturile de siguranță Tinder înainte de utilizarea Serviciului. Ești de acord că nu vei furniza informații financiare (de exemplu, cardul de credit sau informații despre contul bancar) și nu vei trimite bani prin transfer bancar sau în alt mod altor membri.

RESPONSABILITATEA PENTRU INTERACȚIUNILE TALE CU ALȚI MEMBRI ÎȚI REVINE ÎN TOTALITATE. ÎNȚELEGI CĂ TINDER NU DESFĂȘOARĂ CONTROALE ALE ANTECEDENTELOR INFRACȚIONALE ALE MEMBRILOR SĂI SAU ALTE CERCETĂRI PRIVIND ANTECEDENTELE ACESTORA. TINDER NU FACE DECLARAȚII ȘI NU OFERĂ GARANȚII PRIVIND CONDUITA SAU COMPATIBILITATEA MEMBRILOR.

6. Drepturi pe care Tinder ți le Garantează.
Tinder îți acordă o licență personală, internațională, fără drepturi de autor, netransmisibilă, neexclusivă, revocabilă și nesublicențiabilă pentru a accesa și utiliza Serviciul. Această licență are scopul exclusiv de a-ți permite să utilizezi și să te bucuri de beneficiile Serviciului, așa cum prevede Tinder și permite prezentul Acord. Această licență și orice autorizație de a accesa serviciul sunt automat revocate în cazul în care faci oricare dintre următoarele:

nu utilizezi Serviciul sau vreun conținut inclus în cadrul Serviciului pentru niciun scop comercial fără acordul nostru scris.
nu copiezi, modifici, transmiți, creezi vreo lucrare derivată, utilizezi sau reproduci în niciun fel materiale cu drepturi de autor, imagini, mărci comerciale, denumiri comerciale, mărci de servicii sau alte proprietăți intelectuale, conținut sau informații de proprietate accesibile prin intermediul Serviciului, fără consimțământul prealabil scris al lui Tinder.
exprimi sau insinuezi faptul că o declarație pe care o faci este aprobată de Tinder.
folosești orice robot, bot, spider, crawler, scraper, orice aplicație de căutare/extragere a site-urilor, proxy sau alt dispozitiv manual sau automat, metodă sau proces pentru a accesa, extrage, indexa, „mina date” sau reproduce ori sustrage în vreun alt mod structura de navigație sau prezentarea Serviciului sau a conținutului acestuia.
utilizezi Serviciul în orice mod care ar putea perturba, afecta negativ sau interfera cu Serviciul, serverele sau rețelele conectate la Serviciu.
încarci viruși sau alt cod malițios sau compromiți în alt fel securitatea Serviciului.
falsifici anteturile sau manipulezi în alt mod identificatorii cu scopul de a ascunde originea oricăror informații transmise către, sau prin intermediul Serviciului.
„înscenezi“ sau „reflectezi“ o parte a Serviciului, fără autorizație prealabilă scrisă din partea Tinder.
utilizezi meta tag-urile sau codul ori alte dispozitive care conțin referințe la Tinder sau la Serviciu (sau vreo marcă, denumire comercială, marcă de serviciu, logo-ul sau sloganul Tinder) pentru a direcționa vreo persoană către vreun alt website, cu orice scop.
modifici, adaptezi, sub licențiezi, traduci, vinzi, realizezi inginerie inversă, descifrezi, decompilezi sau dezasamblezi în alt fel vreo parte a Serviciului sau îi determini pe alții să facă acest lucru.
utilizezi sau dezvolți aplicații terțe care să interacționeze cu Serviciul, Conținutul sau informațiile altor membri fără acordul nostru scris.
utilizezi, accesezi sau publici interfața de programare a aplicației Tinder fără acordul nostru scris.
cercetezi, scanezi sau testezi vulnerabilitatea Serviciului nostru sau orice sistem sau rețea.
încurajezi sau promovezi vreo activitate care încalcă prezentul Acord.
Tinder poate investiga și lua măsurile legale disponibile ca răspuns la utilizările ilegale și/sau neautorizate ale Serviciului, inclusiv închiderea contului tău.

Orice software pe care ți-l oferim se poate descărca automat și poți instala îmbunătățiri și actualizări sau alte caracteristici noi. Poți configura aceste descărcări automate prin intermediul setărilor dispozitivului tău.

7. Drepturi pe care le Acorzi Companiei Tinder.
Prin crearea unui cont, acorzi companiei Tinder un drept și o licență internațională, transferabilă, sublicențiabilă, fără drepturi de autor, de a găzdui, stoca, utiliza, copia, afișa, reproduce, adapta, edita, publica, modifica și distribui informații pe care ne autorizezi să le accesăm de pe Facebook, precum și orice informații pe care le postezi, încarci, afișezi sau le pui la dispoziție în alt fel (în mod colectiv, „postezi“) pe Serviciu sau le transmiți altor membri (în mod colectiv, „Conținut“). Licența Tinder asupra Conținutului tău nu este exclusivă, cu excepția lucrărilor derivate create prin utilizarea Serviciului, pentru care licența Tinder este exclusivă. De exemplu, Tinder va avea o licență exclusivă asupra capturilor de ecran ale Serviciului, care includ Conținutul tău. În plus, pentru ca Tinder să poată preveni utilizarea conținutului tău în afara Serviciului, autorizezi Tinder să acționeze în numele tău în cazul unor utilizări neautorizate ale Conținutului tău preluat din Serviciu de către alți membri sau terțe părți. Aceasta include în mod expres autoritatea, dar nu și obligația, de a trimite notificări în conformitate cu 17 U.S.C. § 512 (c) (3) (de exemplu, notificările de retragere DMCA) în numele tău în cazul în care Conținutul tău este preluat și folosit de către terți în afara Serviciului. Licența noastră pentru Conținutul tău face obiectul drepturilor tale în conformitate cu legislația în vigoare (de exemplu, legile cu privire la protecția datelor cu caracter personal, în măsura în care orice Conținut cuprinde informații cu caracter personal, așa cum sunt definite acestea de legile respective) și are scopul limitat de a opera, dezvolta, oferi și îmbunătăți Serviciul și de a cerceta și dezvolta alte servicii noi. Ești de acord că orice Conținut pe care îl publici sau pe care ne autorizezi să îl publicăm în cadrul Serviciului poate fi vizualizat de către alți membri și de către orice persoană care vizitează sau care participă la Serviciu (cum ar fi persoanele care pot primi conținut partajat de la alți membri Tinder).

Ești de acord că toate informațiile pe care le trimiți pentru a-ți crea contul, inclusiv informațiile transmise din contul tău Facebook, sunt corecte și adevărate și ai dreptul de a posta Conținut în cadrul Serviciului și de a acorda licența de mai sus companiei Tinder.

Înțelegi și ești de acord că putem monitoriza sau revizui orice Conținut postat, ca parte a unui Serviciu. Putem șterge orice Conținut, integral sau parțial, care, în opinia noastră exclusivă, încalcă prezentul Acord sau poate aduce atingere reputației Serviciului.

Când comunici cu reprezentanții serviciului de asistență pentru clienți, ești de acord să fii respectuos și amabil. În cazul în care observăm un comportament amenințător sau ofensator față de reprezentanții Serviciului de asistență clienți sau față de alți angajați, ne rezervăm dreptul de a vă închide imediat contul.

Luând în considerare faptul că Tinder îți permite să utilizezi Serviciul, ești de acord că noi, afiliații noștri și partenerii noștri terți putem plasa publicitate în cadrul Serviciului. Prin trimiterea de sugestii sau feedback către Tinder cu privire la Serviciul nostru, ești de acord că Tinder poate utiliza și partaja un astfel de feedback pentru orice scop fără a-ți oferi vreo compensație.

Reține că Tinder poate accesa, stoca și dezvălui informațiile și Conținutul contului tău, dacă acest lucru este necesar prin lege, prin îndeplinirea acordului cu tine sau dintr-o bună credință că respectiva accesare, stocare sau divulgare îndeplinește un interes legitim, inclusiv pentru: (i) a respecta procedurile legale; (ii) a pune în aplicare Acordul; (iii) a răspunde reclamațiilor conform cărora un Conținut încalcă drepturile părților terțe; (iv) a răspunde solicitărilor tale de asistență clienți; sau (v) a proteja drepturile, proprietatea sau siguranța personală a Companiei sau a oricărei alte persoane.

8. Regulile Comunității.
Prin utilizarea Serviciului, ești de acord că nu vei:

utiliza Serviciul pentru niciun scop care este ilegal sau interzis prin prezentul Acord.
utiliza Serviciul pentru niciun scop dăunător sau inadecvat
utiliza Serviciul pentru a prejudicia Tinder
încălca Regulile comunității, așa cum au fost actualizate periodic.
trimite spam-uri, înșela sau solicita bani de la vreun alt membru.
imita nicio persoană sau entitate sau posta vreo imagine a vreunei alte persoane fără permisiunea acesteia.
răni, urmări, intimida, agresa, hărțui, maltrata sau defăima nicio persoană.
posta niciun Conținut care violează sau încalcă drepturile vreunei persoane, inclusiv drepturile de publicitate, de respectare a vieții private, drepturile de autor, mărci comerciale sau alte drepturi de proprietate intelectuală sau contractuale.
posta niciun Conținut instigator la ură, amenințător, explicit sexual sau pornografic.
posta niciun Conținut care incită la violență sau care conține nuditate sau violență grafică sau gratuită.
posta niciun Conținut care promovează rasismul, bigotismul, ura sau daune fizice de orice fel împotriva vreunui grup sau individ.
solicita parole pentru niciun scop sau informații personale de identificare pentru scopuri comerciale sau ilegale de la alți membri, sau difuza informațiile personale ale altei persoane fără permisiunea acesteia.
folosi contul altui membru, partaja un cont cu un alt membru sau deține mai multe conturi.
crea un alt cont dacă deja ți-am închis contul, cu excepția cazului în care ai permisiunea noastră.
Tinder își rezervă dreptul să investigheze și/sau să-ți închidă contul fără o rambursare a achizițiilor dacă ai încălcat acest Acord, ai folosit în mod necorespunzător Serviciul sau te-ai comportat în orice mod pe care Tinder îl consideră nepotrivit sau ilegal, inclusiv acțiuni sau comunicări care au loc în interiorul sau în afara Serviciului. În plus, în anumite cazuri, este posibil să-ți închidem contul pentru încălcarea termenilor aplicabili al oricăreia dintre companiile din familia Match Group, care includ pe lângă Tinder, servicii precum OkCupid, Plenty of Fish, Match, Meetic, BlackPeopleMeet, LoveScout24, OurTime, Pairs, ParPerfeito și Twoo (pentru mai multe detalii, dați clic aici). În cazul în care încălcați aceste reguli sau Regulile Comunității, autorizația ta de a folosi Serviciul va fi automat revocată.

9. Conținutul Altor Membri.
Deși Tinder își rezervă dreptul de a revizui și a elimina Conținutul care încalcă prezentul Acord, un astfel de Conținut este responsabilitatea exclusivă a membrului care îl postează, și Tinder nu poate garanta că tot Conținutul va respecta prezentul Acord. Dacă în Serviciu vezi Conținut care încalcă prezentul Acord, te rugăm să-l raportezi în cadrul Serviciului sau prin formularul de contact.

10. Cumpărăturile.
Generalități. În mod periodic, Tinder poate oferi produse și servicii pentru cumpărare („achiziții în aplicație”) prin App Store, Magazinul Google Play, facturare prin operator, facturare directă Tinder sau alte platforme de plată autorizate de Tinder. Dacă alegi să efectuezi o achiziție în aplicație, ți se va solicita să îți confirmi achiziția prin intermediul furnizorului de plată corespunzător și metoda de plată (indiferent dacă este cardul tău sau un cont terț, precum Magazinul Google Play sau App Store) („Metoda de plată”) va fi debitată pentru cumpărături în aplicație la prețurile afișate pentru serviciul (serviciile) pe care l(e)-ai selectat, precum și pentru orice taxe pe vânzări sau similare care pot fi impuse plăților tale, și autorizezi Tinder sau contul terț, după caz, să îți debiteze contul.

Reînnoirea Automată; Plata Automată cu Cardul

Dacă cumperi un abonament periodic cu reînnoire automată prin intermediul aplicației, Metoda ta de Plată va fi debitată în mod continuu pentru abonament, până când îl anulezi. După perioada inițială de angajament a abonamentului, abonamentul tău va continua automat pentru o perioadă nedefinită de timp la prețul convenit în momentul abonării, cu excepția cazului în care anulezi abonamentul înainte de data reînnoirii. Informațiile de plată cu cardul vor fi stocate și utilizate ulterior pentru plățile automate cu cardul, în conformitate cu Acordul.

Obiecțiile la o plată deja efectuată trebuie să fie direcționate către Serviciul de asistență clienți dacă ți s-a facturat direct de către Tinder sau contul terț relevant, precum App Store. De asemenea, poți obiecta contactându-ți banca sau furnizorul de plată, care îți poate oferi informații suplimentare cu privire la drepturile pe care le ai, precum și la termenele aplicabile. Îți poți retrage necondiționat consimțământul pentru plățile automate cu cardul în orice moment, accesând Setările de pe Tinder sau contul terț relevant, dar, reține că tot ai obligația de a plăti orice sume restante.

Dacă nu dorești ca abonamentul să se reînnoiască automat, sau dacă dorești să schimbi sau să reziliezi abonamentul, va trebui să te conectezi la contul terț (sau Setări pe Tinder, după caz) și să urmezi instrucțiunile de reziliere sau anulare a abonamentului, chiar dacă ți-ai șters contul de la noi în alt fel sau dacă ți-ai șters aplicația Tinder de pe dispozitiv. Ștergerea contului tău Tinder sau ștergerea aplicației Tinder de pe dispozitiv nu îți reziliază sau anulează abonamentul; Tinder va reține toate fondurile debitate din Metoda ta de plată până când reziliezi sau anulezi abonamentul pe Tinder sau din contul terț, după caz. Dacă reziliezi sau anulezi abonamentul, îl mai poți utiliza până la sfârșitul perioadei de abonament în curs, iar după expirarea acestei perioade, abonamentul nu va mai fi reînnoit. Pentru membrii noștri care locuiesc în Germania, poți încheia abonamentul după ce s-a reînnoit cu o perioadă de preaviz de o lună, iar dreptul tău de a încheia din anumite cauze rămâne neafectat.

Condiții suplimentare care se aplică dacă plătești către Tinder direct cu Metoda de plată. Dacă alegi să plătești direct către Tinder, Tinder poate corecta orice erori de facturare sau greșeli pe care le face, chiar dacă deja a solicitat sau a primit plata. Dacă inițiezi o cerere de rambursare sau anulezi în alt mod o plată efectuată cu Metoda ta de plată, Tinder îți poate închide contul imediat, la propria discreție.

Poți modifica informațiile despre Metoda de Plată vizitând Tinder și accesând secțiunea Setări. Dacă o plată nu este efectuată cu succes, din cauza expirării, a fondurilor insuficiente sau dintr-un alt motiv și nu modifici informațiile din Metoda de Plată, nu reziliezi sau nu anulezi abonamentul, responsabilitatea pentru orice sume necolectate îți revine în continuare și ne autorizezi să continuăm facturarea prin Metoda de Plată când aceasta va fi actualizată. Acest lucru poate avea ca rezultat modificarea datelor de facturare. În plus, ne autorizezi să obținem datele de expirare sau de înlocuire actualizate și numerele de carduri pentru cardul de credit sau de debit, furnizate de emitentul cardului de credit sau de debit. Termenii de plată se vor baza pe Metoda de Plată și pot fi determinați prin acorduri între tine și instituția financiară, emitentul cardului de credit sau un alt furnizor al Metodei de Plată alese. Dacă locuiești în afara Americii, ești de acord ca plata către Tinder să se efectueze prin intermediul MTCH Technology Services Limited.

Articole virtuale. Din când în când, este posibil să poți cumpăra o licență limitată, personală, netransferabilă, nesublicențiabilă, revocabilă pentru a utiliza „articole virtuale”, care ar putea include produse virtuale sau „monede” virtuale sau alte unități care sunt interschimbabile în cadrul Serviciului pentru produse virtuale (colectiv, „Articole virtuale”). Niciun sold de Articole virtuale afișat în contul tău nu reprezintă un sold din lumea reală și nu reflectă o valoare stocată, ci reprezintă o măsură a gradului licenței tale. Articolele virtuale nu generează taxe pentru neutilizare; cu toate acestea, licența care îți este acordată pentru Articole virtuale se va rezilia în conformitate cu termenii prezentului Acord, atunci când Tinder încetează să mai furnizeze Serviciul sau când contul tău este închis sau reziliat în alt fel. Tinder, la discreția sa exclusivă, își rezervă dreptul de a percepe taxe pentru dreptul de a accesa sau de a utiliza Articole virtuale și/sau poate distribui Articole virtuale cu sau fără taxă. Tinder poate administra, reglementa, controla, modifica sau elimina Articolele virtuale în orice moment. Tinder nu are nicio răspundere față de tine sau vreo terță parte în cazul exercitării unor astfel de drepturi de către Tinder. Articolele virtuale pot fi răscumpărate numai prin intermediul Serviciului. TOATE ACHIZIȚIILE ȘI RĂSCUMPĂRĂRILE DE ARTICOLE VIRTUALE EFECTUATE PRIN SERVICIU SUNT FINALE ȘI NERAMBURSABILE. Furnizarea de Articole virtuale pentru utilizarea în cadrul Serviciului este un serviciu care începe imediat după acceptarea achiziției unor astfel de Articole virtuale. ACCEPȚI CĂ TINDER NU ARE OBLIGAȚIA DE A OFERI O RAMBURSARE PENTRU ARTICOLELE VIRTUALE INDIFERENT DE MOTIV ȘI CĂ NU VEI PRIMI BANI SAU VREO ALTĂ COMPENSAȚIE PENTRU ARTICOLELE VIRTUALE NEUTILIZATE ÎN CAZUL ÎNCHIDERII UNUI CONT, INDIFERENT DACĂ ACEASTĂ ÎNCHIDERE A FOST VOLUNTARĂ SAU INVOLUNTARĂ.

Rambursări. În general, taxele pentru achiziții nu sunt rambursabile și nu există restituiri sau credite pentru perioade utilizate parțial. Putem face o excepție dacă o rambursare pentru o ofertă de abonament este solicitată în termen de paisprezece zile de la data tranzacției sau dacă legile aplicabile în jurisdicția locului tău de reședință prevăd restituiri.

Pentru abonații care locuiesc în UE sau în Spațiul Economic European, în conformitate cu legislația locală, ai dreptul la o rambursare completă fără menționarea motivului în 14 zile de la începerea abonamentului. Reține că această perioadă de 14 zile începe odată cu abonamentul.

Pentru abonații și cumpărătorii de Articole virtuale care locuiesc în Republica Coreea – în conformitate cu legea locală, ai dreptul la o rambursare completă a abonamentului și/sau a articolelor virtuale în 7 zile după achiziție. Reține că această perioadă de 7 zile începe odată cu achiziția.

Cu excepția celor menționate mai sus pentru membrii rezidenți în Republica Coreea, achizițiile de Articole Virtuale sunt FINALE ȘI NERAMBURSABILE.

Pentru a solicita o rambursare:

Dacă ai făcut o achiziție utilizând ID-ul Apple personal, rambursările sunt gestionate de către Apple, nu de Tinder. Pentru a solicita o rambursare, accesează App Store, fă clic pe ID-ul Apple, selectează „Istoricul cumpărăturilor” găsește tranzacția și accesează „Raportați o problemă”. Poți trimite o solicitare și la https://getsupport.apple.com.

Dacă ai făcut o achiziție utilizând contul Google Play Store sau direct prin Tinder: contactează Serviciul de asistență clienți cu numărul de comandă de la Google Play Store (poți găsi numărul de comandă în e-mailul de confirmare a comenzii sau conectându-te la Google Wallet) sau Tinder (îl poți găsi în e-mailul de confirmare). De asemenea, poți transmite prin poștă o notificare semnată și datată care să ateste rezilierea acestui acord de către tine, cumpărătorul, sau o mențiune cu efect similar. Te rugăm să incluzi și adresa de e-mail sau numărul de telefon asociate contului tău, împreună cu numărul comenzii. Această notificare se trimite către: Tinder, În atenția: Cancellations, P.O. Box 25472, Dallas, Texas 75225, SUA.

Dacă îți exerciți dreptul de anulare (cu excepția achizițiilor efectuate prin intermediul ID-ului tău Apple, pe care Apple îl controlează), îți vom rambursa (sau vom solicita Google să ramburseze) toate plățile primite din partea ta, fără întârziere nejustificată și, în orice caz, în 14 zile de la data la care am primit notificarea cu privire la decizia ta de a anula Acordul. Vom efectua o astfel de rambursare folosind aceleași mijloace de plată utilizate de tine în tranzacția inițială. În orice caz, nu îți va fi percepută nicio taxă în urma rambursării.

Dacă ai făcut o achiziție printr-o platformă de plată care nu este inclusă mai sus, solicită o rambursare direct de la comerciantul terță parte prin care ai efectuat achiziția.

Nu poți anula o comandă de livrare de conținut digital care nu este livrată pe un suport fizic dacă procesarea comenzii a început cu acordul tău prealabil explicit și cu confirmarea că îți pierzi astfel dreptul de anulare. Aceasta se aplică, de exemplu, la achizițiile de Articole Virtuale. Acest lucru înseamnă că astfel de achiziții sunt FINALE și NERAMBURSABILE.

Prețuri. Tinder operează o afacere la nivel mondial, iar prețurile noastre variază în funcție de mai mulți factori. Oferim frecvent tarife promoționale – care pot varia în funcție de regiune, durata abonamentului, dimensiunea pachetului și multe altele. De asemenea, testăm periodic noi funcții și opțiuni de plată.

11. Observații și Procedura de Depunere a Reclamațiilor privind Încălcarea Drepturilor de Autor.
În cazul în care consideri că munca ta a fost copiată și postată pe Serviciu într-un mod care constituie o încălcare a drepturilor de autor, te rugăm să transmiți o cerere de eliminare folosind formularul inclus aici

Dacă ne contactezi în legătură cu presupusa încălcare a drepturilor de autor, asigură-te că incluzi următoarele informații:

o semnătură electronică sau fizică a persoanei autorizate să acționeze în numele proprietarului drepturilor de autor;
o descriere a lucrării protejate prin drepturi de autor, care susții că a fost încălcată;
o descriere a locului unde materialul care pretinzi că încalcă drepturile de autor se află în cadrul Serviciului (și această descriere trebuie să fie suficient de argumentată pentru a ne permite să găsim materialul presupus a încălca drepturile de autor);
informațiile tale de contact, inclusiv adresa, numărul de telefon și adresa de e-mail, precum și numele complet al titularului drepturilor de autor;
o declarație scrisă că ești de bună credință, că utilizarea contestată nu este autorizată de proprietarul drepturilor de autor, de agentul său sau de lege; și
o declarație proprie, făcută sub sancțiunea sperjurului, că informațiile din notificarea ta sunt corecte și că ești deținătorul drepturilor de autor sau ai dreptul de a acționa în numele deținătorului drepturilor de autor.
Tinder va închide conturile cu infracțiuni repetate.

12. Acte de Renunțare.
TINDER OFERĂ SERVICIUL „AȘA CUM ESTE” ȘI „DUPĂ CUM ESTE DISPONIBIL” ȘI ÎN MĂSURA PERMISĂ DE LEGEA APLICABILĂ, NU OFERĂ NICIUN FEL DE GARANȚII, FIE EXPRESE, IMPLICITE, STATUTARE SAU DE ALT FEL CU PRIVIRE LA SERVICIU (INCLUSIV TOT CONȚINUTUL DIN ACESTA), INCLUZÂND, FĂRĂ LIMITARE, ORICE GARANȚII IMPLICITE DE CALITATE SATISFĂCĂTOARE, VANDABILITATE, ADECVARE PENTRU UN SCOP ANUME SAU NEÎNCĂLCARE. TINDER NU DECLARĂ SAU GARANTEAZĂ CĂ (A) SERVICIUL VA FI NEÎNTRERUPT, SIGUR SAU FĂRĂ ERORI, (B) VREO DEFECȚIUNE SAU EROARE A SERVICIULUI VA FI CORECTATĂ SAU (C) CONȚINUTUL SAU INFORMAȚIILE OBȚINUTE ÎN CADRUL SAU PRIN INTERMEDIUL SERVICIULUI VOR FI EXACTE.

TINDER NU ÎȘI ASUMĂ NICIO RESPONSABILITATE PENTRU NICIUN CONȚINUT PE CARE TU SAU ALT MEMBRU SAU TERȚĂ PARTE ÎL POSTEAZĂ, TRIMITE SAU PRIMEȘTE PRIN INTERMEDIUL SERVICIULUI. ORICE MATERIAL DESCĂRCAT SAU OBȚINUT ÎN ALT FEL PRIN UTILIZAREA SERVICIULUI ESTE ACCESAT LA PROPRIA DISCREȚIE ȘI PE PROPRIUL RISC.

13. Servicii Terțe.
Serviciul poate conține reclame și promoții oferite de terți și link-uri către alte site-uri web sau resurse. Tinder nu răspunde pentru disponibilitatea (sau lipsa disponibilității) unor astfel de site-uri sau resurse externe. Dacă alegi să interacționezi cu terțe părți puse la dispoziție prin intermediul Serviciului nostru, termenii acestor părți vor guverna relația lor cu tine. Tinder nu răspunde pentru termenii sau acțiunile unor terțe părți.

14. Limitarea Răspunderii.
ÎN MĂSURA PERMISĂ DE LEGEA APLICABILĂ, ÎN NICIO SITUAȚIE, TINDER, AFILIAȚII SĂI, ANGAJAȚII, LICENȚIATORII SAU FURNIZORII DE SERVICII NU VOR FI RĂSPUNZĂTORI PENTRU NICIUN FEL DE DAUNE INDIRECTE, SUBSIDIARE, EXEMPLARE, ACCIDENTALE, SPECIALE SAU PUNITIVE SAU DAUNE MĂRITE, INCLUZÂND, FĂRĂ LIMITARE, PIERDEREA PROFITURILOR, PROVOCATE DIRECT SAU INDIRECT, SAU ORICE PIERDERE A DATELOR, A UTILIZĂRII, A REPUTAȚIEI SAU ALTE PIERDERI INTANGIBILE, REZULTATE DIN: (I) ACCESUL TĂU LA, SAU UTILIZAREA SAU INCAPACITATEA DE A ACCESA SAU UTILIZA SERVICIUL, (II) CONDUITA SAU CONȚINUTUL ALTOR MEMBRI SAU TERȚE PĂRȚI ÎN CADRUL, PRIN INTERMEDIUL SAU CA URMARE A UTILIZĂRII SERVICIULUI; SAU (III) ACCESUL NEAUTORIZAT, UTILIZAREA SAU MODIFICAREA CONȚINUTULUI TĂU, CHIAR DACĂ TINDER A FOST INFORMAT DESPRE POSIBILITATEA UNOR ASTFEL DE DAUNE. ÎN NICIUN CAZ, RESPONSABILITATEA CUMULATĂ A COMPANIEI TINDER FAȚĂ DE TINE PENTRU TOATE RECLAMAȚIILE REFERITOARE LA SERVICIU NU VA DEPĂȘI SUMA PE CARE AI PLĂTIT-O, DACĂ ESTE CAZUL, CĂTRE TINDER PENTRU SERVICIU ȘI 100 USD ÎN PERIOADA ÎN CARE AI UN CONT.

UNELE JURISDICȚII NU PERMIT EXCLUDEREA SAU LIMITAREA ANUMITOR DAUNE, PRIN URMARE, UNELE SAU TOATE EXCLUDERILE ȘI LIMITĂRILE DIN ACEASTĂ SECȚIUNE POT SĂ NU ÎȚI FIE APLICABILE.

15. Arbitrajul, Renunțarea la Procese Colective și Recuzarea Juriului.
Cu excepția membrilor care au reședința în UE sau în Spațiul Economic European și în alte locuri unde legislația în vigoare interzice:

Mijlocul exclusiv de soluționare a oricăror litigii sau revendicări care decurg din sau în legătură cu prezentul Acord (inclusiv orice presupusă încălcare a acestuia) sau cu Serviciul, va fi ARBITRAJUL OBLIGATORIU administrat de JAMS conform Regulilor și procedurilor simplificate de arbitraj JAMS, cu excepția situației modificate prin Procedurile noastre de arbitraj. Singura excepție de la exclusivitatea arbitrajului este aceea că oricare parte are dreptul de a prezenta o plângere individuală împotriva celeilalte părți într-o instanță competentă pentru cereri cu valoare redusă sau, dacă este prezentată în arbitraj, partea în cauză poate solicita ca litigiul să fie soluționat de către instanța pentru cereri cu valoare redusă, dacă revendicarea ține de competența unei astfel de instanțe. Dacă cererea de a continua în instanța pentru cereri cu valoare redusă se face înainte de numirea unui arbitru, arbitrajul va fi închis administrativ. Dacă cererea de a continua în instanța pentru cereri cu valoare redusă se face după numirea unui arbitru, arbitrul va stabili dacă litigiul trebuie să rămână în arbitraj sau, în schimb, să fie soluționat de instanța pentru cereri cu valoare redusă. Un astfel de arbitraj se efectuează numai prin comunicări scrise, cu excepția cazului în care tu sau Tinder alegeți să invocați dreptul la o audiere înaintea Arbitrului. Dar, indiferent dacă alegi arbitrajul sau instanța pentru cereri cu valoare redusă, ești de acord că, în niciun caz, nu vei începe, menține sau participa la nicio acțiune colectivă, de arbitraj colectiv, sau alte acțiuni sau proceduri de reprezentare împotriva companiei Tinder.
Prin utilizarea Serviciului, în orice mod, accepți acordul de arbitraj de mai sus. Astfel, RENUNȚI LA DREPTUL DE A INTENTA O ACȚIUNE ÎN INSTANȚĂ pentru a afirma sau apăra vreo reclamație între tine și Companie (cu excepția problemelor care pot fi tratate în instanțe de soluționare a cererilor cu valoare redusă). DE ASEMENEA, RENUNȚI LA DREPTUL DE A PARTICIPA LA O ACȚIUNE COLECTIVĂ SAU LA O ALTĂ PROCEDURĂ COLECTIVĂ. Dacă prezinți o reclamație împotriva companiei Tinder în afara instanței pentru cereri cu valoare redusă (și Tinder nu solicită transferarea reclamației la instanța pentru cereri cu valoare redusă), drepturile tale vor fi determinate de un ARBITRU NEUTRU, NU DE UN JUDECĂTOR SAU JURIU, iar arbitrul va determina toate problemele referitoare la arbitrabilitatea litigiului. Ai dreptul la un proces echitabil în fața arbitrului. În general, arbitrul poate acorda orice ajutor pe care îl poate oferi o instanță, inclusiv capacitatea de a asculta o moțiune dispozitivă (care poate include o moțiune dispozitivă pe baza pledoariilor părților, precum și o moțiune dispozitivă pe baza pledoariilor părților și a dovezilor prezentate), dar ar trebui să reții că procedurile de arbitraj sunt de obicei mai ușoare și mai simplificate decât procesele și alte proceduri judiciare. Deciziile arbitrului sunt executorii în instanță și pot fi anulate de o instanță numai din motive foarte limitate. Pentru detalii cu privire la procesul de arbitraj, consultă Procedurile de arbitraj.
Orice procedură de punere în aplicare a acestui acord de arbitraj, inclusiv orice procedură de confirmare, modificare sau anulare a unei hotărâri arbitrale, poate fi inițiată în orice instanță competentă. În cazul în care acest acord de arbitraj este considerat ca fiind inaplicabil, indiferent de motiv, orice litigiu împotriva Companiei (cu excepția acțiunilor în instanțele pentru revendicări mai mici) poate fi inițiat numai în instanțele federale sau de stat din Dallas County, Texas. Prin prezenta, ești de acord în mod irevocabil cu privire la competența instanțelor respective în acest scopuri.
Platforma online de soluționare a litigiilor a Comisiei Europene este disponibilă la http://ec.europa.eu/odr. Tinder nu participă la procedurile de soluționare a litigiilor în fața unei entități de arbitraj a consumatorilor pentru membrii care locuiesc în UE sau în Spațiul Economic European.
16. Legea Aplicabilă.
Pentru membrii care locuiesc în UE sau în Spațiul Economic European sau în altă parte, unde acordul nostru de arbitraj este interzis prin lege, legile din Texas, S.U.A., excluzând normele din Texas privind conflictul de legi, se aplică oricăror litigii apărute din sau legate de prezentul Acord sau de Serviciu. Fără a aduce atingere celor de mai sus, Acordul de Arbitraj din secțiunea 15 de mai sus este reglementat de Legea federală de arbitraj. Pentru a evita orice îndoială, alegerea legii aplicabile în Texas nu înlocuiește nicio legislație obligatorie privind protecția consumatorului în astfel de jurisdicții.

17. Locul de Judecată.
Cu excepția membrilor care au reședința în UE sau în Spațiul Economic European și care pot intenta acțiuni în țara lor de reședință în conformitate cu legislația în vigoare și cu excepția unor acțiuni care pot fi intentate în mod corespunzător într-o instanță competentă pentru cereri cu valoare redusă, toate reclamațiile care decurg din sau în legătură cu acest Acord, cu Serviciul sau cu relația ta cu Tinder care, indiferent de motiv, nu sunt supuse arbitrajului vor fi judecate exclusiv în instanțele federale sau de stat din Dallas County, Texas, S.U.A. Tu și Tinder vă dați acordul pentru exercitarea competenței personale a instanțelor din statul Texas și renunțați la orice reclamație conform căreia aceste instanțe constituie un forum neconvenabil.

18. Despăgubirea din Partea Ta.
Ești de acord, în măsura permisă de legea în vigoare, să despăgubești, să aperi și să exonerezi de orice răspundere compania Tinder, afiliații noștri, responsabilii, directorii, agenții și angajații noștri și ai lor, în cazul oricăror plângeri, cereri, reclamații, pagube, pierderi, costuri, răspunderi și cheltuieli, inclusiv onorariile avocaților, datorate, care rezultă din sau care privesc în vreun fel accesul tău la Serviciu sau utilizarea acestuia, Conținutul tău sau încălcarea prezentului Acord.

19. Întregul Acord; Altele.
Prezentul Acord ce include Politica de confidențialitate, Politica privind fișierele cookie, Sfaturi privind siguranța, Liniile directoare ale comunității și Procedurile de arbitraj (dacă ți se aplică) și orice termeni dezvăluiți și acceptați dacă achiziționezi funcționalități, produse sau servicii suplimentare pe care le oferim în cadrul Serviciului, conține întreaga înțelegere dintre tine și Tinder cu privire la utilizarea Serviciului. Dacă vreo prevedere a prezentului Acord este invalidată, restul prezentului Acord își păstrează pe deplin validitatea și efectul. Eșecul Companiei de a exercita sau de a pune în aplicare vreun drept sau vreo prevedere a prezentului Acord nu constituie o renunțare la astfel de drepturi sau prevederi. Ești de acord că nu poți transfera contul tău Tinder și că toate drepturile tale asupra contului și a Conținutului acestuia se termină în momentul decesului tău. Nicio agenție, parteneriat, asociere în participațiune, fiduciar sau altă relație specială sau de angajare nu se creează ca rezultat al acestui Acord și nu este posibil să faci nicio declarație în numele Tinder sau să obligi Tinder în vreun fel.