Angajamentul nostru față de tine
La Tinder, confidențialitatea ta este o prioritate esențială. Confidențialitatea se află la baza modului în care proiectăm și dezvoltăm serviciile și produsele pe care le cunoști și le apreciezi atât de mult, pentru a avea încredere deplină în acestea și a te concentra pe stabilirea unor conexiuni semnificative.

Apreciem încrederea acordată atunci când ne furnizezi informațiile tale cu caracter personal și luăm acest lucru în serios.

Angajamentul nostru pentru confidențialitate. Toate produsele și serviciile noastre sunt concepute ținând cont de confidențialitatea ta. Implicăm experți din diverse domenii, inclusiv cel juridic, de securitate, design de produs și altele pentru a ne asigura că deciziile noastre sunt luate cu cel mai mare respect față de confidențialitatea ta.

Angajamentul nostru pentru transparență. Deoarece utilizăm multe dintre aceleași servicii online ca și tine, știm că informațiile insuficiente și limbajul prea complicat sunt probleme comune în politicile de confidențialitate. Noi avem abordarea opusă: facem tot ce putem pentru a scrie Politica de confidențialitate și documente asemănătoare într-un limbaj simplu. De fapt, vrem ca tu să ne citești politicile și să înțelegi practicile noastre de confidențialitate!

Angajamentul nostru pentru securitate. Avem echipe dedicate care îți protejează datele și se asigură că datele sunt în siguranță. Ne actualizăm constant practicile de securitate și investim în eforturile noastre de securitate pentru a îmbunătăți siguranța informațiilor tale.

Politica de confidențialitate
Bine ai venit la Politica de Confidențialitate Tinder. Îți mulțumim că îți aloci timp să o citești.

Dacă ești rezident/ă în California, citește Politica de confidenţialitate din California, care completează această Politică de confidenţialitate.

Apreciem că ne încredințezi informațiile tale și intenționăm să păstrăm întotdeauna această încredere. Aceasta începe prin a ne asigura că înțelegi informațiile pe care le colectăm, de ce le colectăm, cum sunt utilizate și alegerile pe care le faci cu privire la informațiile tale. Această Politică descrie practicile noastre de confidențialitate într-un limbaj simplu, păstrând jargonul juridic și tehnic la minimum.

Această Politică de confidenţialitate de aplică începând din 24 februarie 2023. Până atunci, se va aplica versiunea anterioară a acestei Politici de Confidențialitate.

Cine suntem
În ce cazuri se aplică Politica de confidențialitate
Informațiile pe care le colectăm
Cum utilizăm Informațiile
Cum partajăm Informațiile
Transferuri Transfrontaliere de Date
Drepturile Tale
Cât Timp Îți Păstrăm Informațiile
Confidențialitatea Copiilor
Candidați la locuri de muncă, Contractori și Reprezentanți ai Furnizorilor
Modificări ale Politicii de Confidențialitate
Cum Ne Poți Contacta
1. Cine suntem
Dacă locuiești în Spațiul Economic European („EEA“), Regatul Unit sau Elveția, compania responsabilă pentru informațiile tale conform Politicii de confidențialitate („operator de date“) este:

MTCH Technology Services Limited

Tinder

1 Hatch Street Upper

Dublin 2

Dublin

D02 PY28

Ireland

Dacă locuiești în Japonia, compania responsabilă pentru informațiile tale personale este:

MG Japan Services GK

4F Sumitomo Fudosan Azabu Bldg

1-4-1 Mita

Minato-ku,Tokyo 108-0073

Japonia

Dacă locuiești în afara EEA, Regatul Unit, Elveția și Japonia, compania responsabilă pentru informațiile tale este:

Group Match, LLC

8750 North Central Expressway

Suite 1400

Dallas, TX 75231

Statele Unite

2. În ce cazuri se aplică Politica de Confidențialitate
Politica de confidențialitate se aplică la site-uri, aplicații, evenimente și alte servicii pe care le operăm în cadrul mărcii Tinder. Pentru simplitate, în această Politică de confidențialitate ne referim la toate acestea prin cuvântul „servicii”. Pentru mai multă claritate, am adăugat linkuri către această Politică de confidențialitate în cadrul tuturor serviciilor aplicabile.

Unele servicii pot necesita propria politică de confidențialitate unică. Dacă un serviciu are propria politica de confidențialitate, atunci se aplică acea politică - nu această Politică de confidențialitate.

3. Informațiile pe care le Colectăm
Este evident că nu te putem ajuta să dezvolți conexiuni semnificative fără informații despre tine, cum ar fi detaliile de bază ale profilului și tipurile de persoane pe care dorești să le întâlnești. Colectăm informații despre utilizarea serviciilor noastre cum ar fi registrele de acces, precum și informațiile de la terțe părți, ca atunci când accesezi serviciile noastre prin intermediul contului de pe rețelele de socializare sau când încarci informațiile din contul de pe rețelele de socializare ca să îți completezi profilul. Dacă dorești informații suplimentare, prezentăm mai multe detalii mai jos.

Informații pe care ni le oferi
Alegi să ne oferi anumite informații atunci când utilizezi serviciile noastre. Acestea includ:

Când creezi un cont, ne oferi cel puțin un număr de telefon și o adresă de e-mail, precum și anumite detalii de bază necesare pentru ca serviciile să funcționeze, cum ar fi genul, data de naștere și persoanele cu care dorești să te conectezi.
Când îți completezi profilul, ai opțiunea de a ne spune orientarea sexuală. Când ne oferi astfel de elemente, îți acorzi consimțământul ca noi să le folosim pentru scopurile identificate și menționate în această Politică de Confidenţialitate. Poți și să ne oferi informații suplimentare, cum ar fi detalii despre biografie și interese, precum și conținut cum ar fi fotografiile și videoclipurile. Pentru a adăuga un anumit conținut, precum fotografii sau videoclipuri, ne poți permite să-ți accesăm camera foto sau albumul foto.
Atunci când te abonezi la un serviciu plătit sau faci o achiziție direct de la noi (și nu printr-o platformă precum iOS sau Android), ne oferi informații legate de achizițiile pe care le faci și procesatorilor de plăți cu informații cum ar fi numărul cardului de credit sau de debit sau alte informații financiare.
Când participi la sondaje, focus grupuri sau studii de piață, ne oferi opiniile tale despre produsele și serviciile noastre, răspunsurile la întrebările și testimonialele noastre.
Când alegi să participi la promoțiile, evenimentele sau concursurile noastre, colectăm informațiile pe care le utilizezi pentru a te înregistra sau a participa.
În cazul în care contactezi echipa noastră de asistență pentru clienți, colectăm informațiile pe care ni le oferi în timpul interacțiunii.
Dacă partajezi cu noi informații despre alte persoane (de exemplu, dacă folosești detaliile de contact ale unui prieten/unei prietene pentru o anumită opțiune), prelucrăm aceste informații în numele tău pentru a-ți rezolva cererea.
Desigur, prelucrăm și conversațiile tale cu alți membri, precum și conținutul pe care îl publici ca serviciile să funcționeze și să fie securizate, și ca să păstrăm comunitatea în siguranță.
Informații pe care le primim de la alte persoane
Pe lângă informațiile pe care ni le furnizezi în mod direct, primim informații despre tine de la alte persoane, inclusiv:

Membri Membrii pot să ofere informații despre tine când folosesc serviciile noastre, de exemplu când interacționează cu tine sau când trimit un raport care are legătură cu tine.

Rețele de socializare Poți decide să împărtășești informații cu noi prin contul tău de pe rețelele de socializare, de exemplu dacă decizi să creezi și să te conectezi la cont prin rețelele de socializare sau prin alt cont (de ex., Facebook, Google sau Apple) sau să încarci în serviciile noastre informații precum fotografii de pe unul dintre conturile tale de social media (de ex. Instagram sau Spotify).

Afiliați: Tinder este parte din familia de companii Match Group. Match Group consideră siguranța și securitatea membrilor ca fiind o prioritate de top. Dacă ai fost exclus/ă din cadrul altui serviciu Match Group, informațiile tale pot fi împărtășite cu noi ca să ne permită să luăm măsuri necesare, inclusiv să îți închidem contul sau să te împiedicăm să îți creezi un cont pentru serviciile noastre.

Alți Parteneri: Putem primi informații despre tine de la partenerii noștri în cazul în care anunțurile Tinder sunt publicate în serviciile unui partener (caz în care pot transmite detalii despre succesul unei campanii). Acolo unde este permis în mod legal, putem primi informații despre personaje condamnate sau suspectate din partea unor terți ca parte a eforturilor noastre de a asigura siguranța membrilor noștri.

Informații generate sau colectate automat atunci când folosești serviciile noastre
Când folosești serviciile noastre, asta generează date tehnice despre funcțiile pe care le-ai folosit, modul în care le-ai folosit și dispozitivele pe care le folosești ca să accesezi serviciile noastre. Vezi mai jos mai multe detalii.

Folosirea Informațiilor: Folosirea serviciilor generează date despre activitatea ta în cadrul serviciilor noastre, de exemplu modul în care le folosești (de ex. când te-ai conectat, funcțiile pe care le-ai folosit, acțiunile întreprinse, informațiile afișate pentru tine, adresa paginilor web de referință și anunțuri cu care ai interacționat) și despre interacțiunile cu alți membri (de ex. membri cu care te conectezi sau cu care interacționezi, și când ai creat compatibilitatea și când a avut loc schimbul de mesaje).

Informații despre dispozitive: Colectăm informații de la și despre dispozitivul(ele) pe care îl(le) folosești pentru a accesa serviciile noastre, inclusiv informații de hardware și de software, cum ar fi adresa IP, ID-ul dispozitivului și tipul său, setările aplicației și caracteristicile, blocările aplicației, ID-urile de advertising (care sunt numere generate aleatoriu pe care le poți reseta accesând setările dispozitivului), identificatori asociați cu cookie-uri sau alte tehnologii care pot identifica în mod unic un dispozitiv sau browser.

Informații colectate de cookie-uri și tehnologii similare: Folosim și putem permite altor persoane să folosească cookie-uri și tehnologii similare (de exemplu, balize web, pixeli, SDK) pentru a te recunoaște pe tine și/sau dispozitivul(ele) tău(tale). Poți să citești Politica noastră privind modulele cookie pentru mai multe informații despre motivul pentru care le folosim și modul în care poți să controlezi mai bine utilizarea lor.

Unele browsere web (inclusiv Safari, Internet Explorer, Firefox și Chrome) au o caracteristică „Nu urmăriți” („ DNT ”) care spune unui site web că un utilizator nu dorește să i se urmărească activitatea online. Dacă un site web care răspunde la un semnal DNT primește un semnal DNT, browserul poate bloca acel site web pentru a-l împiedica să colecteze anumite informații despre utilizatorul browserului. Nu toate browserele oferă o opțiune DNT, iar semnalele DNT nu sunt încă uniforme. Din acest motiv, multe companii, inclusiv a noastră, nu răspund în prezent la semnalele DNT.

Alte informații cu consimțământul tău:

Date de geolocalizare precisă: Dacă ne dai consimțământul tău, putem să colectăm geolocalizarea precisă (latitudine și longitudine) de pe dispozitivul tău. Colectarea geolocalizării tale poate apărea în fundal, chiar și atunci când nu utilizezi serviciile, dacă permisiunea pe care ne-ai acordat-o autorizează în mod expres o astfel de colectare. Dacă refuzi să ne acorzi permisiunea de a-ți colecta geolocalizarea, nu o vom colecta și serviciile noastre care se bazează pe geolocalizare permisă este posibil să nu îți fie disponibile.
Datele privind Verificarea fotografiei : Dacă alegi să participi la opțiunea Verificarea fotografiei, colectăm date despre geometria feței tale, ceea ce pot fi considerate date biometrice în anumite jurisdicții, ca să verificăm că ești chiar tu. Poți afla mai multe despre Verificarea fotografiei și modul în care prelucrăm datele privind geometria feței tale.
Alte informații: Este posibil să colectăm alte informații cu permisiunea ta, de exemplu fotografii și videoclipuri (de exemplu, dacă dorești să publici o fotografie, un videoclip sau o redare în flux pe servicii).
4. Cum utilizăm informațiile
Principalul motiv pentru care folosim informațiile tale este de a furniza și de a îmbunătăți serviciile noastre. În plus, folosim informațiile tale pentru a te proteja și a-ți oferi reclame care te-ar putea interesa. Citește mai departe pentru o explicație detaliată a diverselor motive pentru care folosim informațiile tale, împreună cu exemple practice.

A. Pentru a-ți administra contul și a-ți oferi serviciile noastre
Crearea și gestionarea contului tău
Furnizarea de asistență pentru clienți și răspunsuri la solicitările tale
Să comunicăm cu tine despre serviciile noastre
Prețuri personalizate, oferte de reduceri și alte promoții și finalizarea tranzacțiilor
Administrarea tragerilor la sorți, a concursurilor, a reducerilor și a altor oferte
B. Pentru a te ajuta să te conectezi cu alți utilizatori
Ca să te recomandăm altor membri și să îți recomandăm alți membri ție
Să le arătăm profilurile membrilor
Să îi ajutăm pe membri să caute și să se conecteze cu membri
C. Să îți oferim noi servicii Tinder
Înregistrarea și afișarea profilului tău în funcții și aplicații Tinder noi
Administrarea contului tău în aceste funcții și aplicații noi
D. Să acordăm oferte și să desfășurăm campanii de marketing și de publicitate
Să realizăm și să măsurăm eficiența campaniilor de advertising în serviciile noastre și promovând serviciile noastre pe platformă
Să comunicăm cu tine despre produse sau servicii despre care credem că te vor interesa
E. Pentru a ne îmbunătăți serviciile și dezvolta unele noi
Să gestionăm grupuri focus, studii de piață și sondaje
Să evaluăm interacțiunile cu echipele de asistență a clienților și să îmbunătățim calitatea serviciilor noastre
Să înțelegem modul în care membrii folosesc în mod obișnuit serviciile pentru a le îmbunătăți (de exemplu, putem să decidem schimbarea aspectului sau chiar să modificăm în mod semnificativ o anumită funcție pe baza modului în care membrii reacționează la ea)
Să dezvoltăm noi funcții și servicii (de exemplu, în urma solicitărilor primite de la utilizatori, am putea decide crearea unei noi funcții bazate pe interese)
F. Pentru a împiedica, detecta și combate frauda și alte activități ilegale sau neautorizate
Să găsim și să soluționăm încălcări potențiale, suspectate sau aflate în desfășurare ale Termenilor de utilizare, în special prin evaluarea rapoartelor și interacțiunilor dintre membri
Să înțelegem mai bine și să concepem măsuri de contracarare a încălcărilor Termenilor de utilizare
Să reținem date legate de încălcările Termenilor de utilizare pentru a aborda incidentele și a ajuta la prevenirea lor
Să aplicăm sau să ne exercităm drepturile, de exemplu, cele menționate în Termenii de utilizare
Să comunicăm cu persoanele care trimit un raport, inclusiv ce am făcut ca rezultat al trimiterii rapoartelor
G. Pentru a asigura conformitatea legală
Respectarea cerințelor legale
Susținerea aplicării legii
Pentru informații despre cum prelucrăm informații personale prin realizare de profiluri și luarea automată a deciziilor, consultă Întrebări frecvente.

Pentru a prelucra informațiile așa cum este descris în această Politică de confidențialitate, ne bazăm pe următoarele baze legale:

Să îți oferim servicii : Motivul pentru care prelucrăm informațiile tale în scopurile A, B și C de mai sus este ca să exercităm contractul pe care îl ai cu noi. De exemplu, în timp ce folosești serviciul nostru ca să dezvolți conexiuni cu semnificație, noi îți folosim informațiile ca să-ți menținem contul și profilul, să îl facem vizibil pentru ceilalți membri și ca să îți recomandăm alți membri și ca să oferim funcțiile noastre gratuite și plătite pentru tine și alți membri.
Interese legitime : Prelucrăm informațiile tale în scopurile D, E și F de mai sus, pe baza intereselor noastre legitime. De exemplu, analizăm comportamentul utilizatorilor în cadrul serviciilor noastre ca să îmbunătățim continuu oferta noastră, îți sugerăm oferte despre care credem că te-ar interesa și promovăm propriile servicii, prelucrăm informații ca să ajutăm la păstrarea siguranței membrilor noștri și prelucrăm date acolo unde este necesar să ne exercităm drepturile, să ajutăm la aplicarea legii și să ne putem apăra în cazul unei acțiuni legale.
Să respectăm legile și reglementările : Îți prelucrăm informațiile în scopul G de mai sus acolo unde este necesar să respectăm legile și reglementările și dovedirea conformității cu legile și reglementările aplicabile. De exemplu, reținem datele despre trafic și datele despre tranzacții în acord cu obligațiile noastre de reținere pentru date de contabilitate, date fiscale sau juridice și pentru a putea să răspundem la cereri valide de acces din partea autorităților locale. Păstrăm și evidența datelor consimțămintelor pe care membrii și le dau și deciziile pe care le-au luat să refuze o anumită funcție sau o prelucrare.
Consimţământ Dacă alegi să ne oferi informații care pot fi considerate „speciale“ sau „sensibile“ în anumite jurisdicții, cum ar fi orientarea sexuală, îți dai consimțământul ca noi să prelucrăm acele informații în conformitate cu Politica de Confidențialitate. Din când în când, putem să îți cerem consimțământul să colectăm informații specifice cum ar fi geolocalizarea precisă sau utilizarea informațiilor tale pentru anumite motive specifice. În anumite cazuri, poți să-ți retragi consimțământul adaptându-ți setările (de exemplu în legătură cu colectarea geolocalizării precise) sau prin ștergerea conținutului tău (de exemplu când ai inclus informații în profil care pot fi considerate „speciale“ sau „sensibile“). În orice caz, poți să-ți retragi consimțământul în orice moment contactându-ne la adresa oferită la finalul Politicii de Confidențialitate.
5. Cum distribuim informațiile
Deoarece scopul nostru este să te ajutăm să realizezi conexiuni semnificative, distribuirea informațiilor membrilor este, desigur, cu alți membri. Împărtășim unele dintre informațiile membrilor cu furnizorii de servicii și cu partenerii care ne ajută la funcționarea serviciilor, cu alte companii Match Group pentru motivele specificate după cum este descris mai jos și, în anumite cazuri, cu autoritățile legale. Continuă să citești pentru mai multe detalii despre modul în care informațiile tale sunt partajate cu alte persoane.

Cu alți membri
Împărtășești informații cu alți utilizatori atunci când dezvălui voluntar informații despre serviciu (inclusiv profilul tău public). Ai grijă la informațiile tale și asigură-te că te simți confortabil cu vizibilitatea conținutului pe care îl distribui. Împărtășești informații cu alți utilizatori atunci când dezvălui voluntar informații despre serviciu (inclusiv profilul tău public). Ai grijă la informațiile tale și asigură-te că te simți confortabil cu vizibilitatea conținutului pe care îl distribui. Împărtășești informații cu alți utilizatori atunci când dezvălui voluntar informații despre serviciu (inclusiv profilul tău public). Ai grijă la informațiile tale și asigură-te că te simți confortabil cu vizibilitatea conținutului pe care îl distribui.

Dacă alegi să limitezi publicul pentru tot profilul tău, pentru o parte din acesta sau pentru anumite conținuturi ori informații despre tine, atunci profilul va fi vizibil în funcție de setările tale.

Dacă cineva trimite un raport care te implică (cum ar fi o acuzație că ai încălcat Termenii de utilizare), este posibil să comunicăm măsurile luate către persoana care a raportat, ca rezultat al raportului său, dacă este cazul.

Cu furnizorii de servicii și cu partenerii noștri
Folosim furnizori pentru a ne ajuta să operăm, să promovăm și să ne îmbunătățim serviciile, cum ar fi găzduirea și întreținerea datelor, analizele, asistența acordată clienților, marketingul, publicitatea, procesarea plăților și operațiunile de securitate. Putem trimite informații și către furnizorii care distribuie și ne ajută la promovarea serviciilor. De exemplu, putem trimite către furnizorii de publicitate informații limitate despre tine, într-o formă codificată, imposibil de citit de către oameni.

Respectăm un proces de verificare riguros înainte de a angaja vreun furnizor sau de a lucra cu vreun partener. Furnizorii și partenerii noștri trebuie să fie de acord cu obligații stricte de confidențialitate.

Cu afiliații noștri
Facem parte din grupul de companii Match Group. Distribuim informațiile tale și către afiliați în scopuri legitime limitate după cum este descris mai jos:

pentru a îmbunătăți siguranța pe toate platformele Match Group și a ne putea ocupa (să le interzicem accesul de ex.) de persoanele care se comportă necorespunzător pe o platformă

pentru a ne putea ajuta la operațiunile de prelucrare a datelor, cum ar fi procesatorii/ furnizori de servicii, conform instrucțiunilor noastre și în numele nostru. Asistența lor poate include operațiuni de prelucrare tehnică, cum ar fi găzduirea și menținerea datelor, relații cu clienții, marketing și publicitatea direcționată, asistență de contabilitate, financiară și de analiză, îmbunătățirea serviciilor, securizarea datelor și sistemelor și lupta împotriva spam-ului, abuzului, încălcărilor și a altor acțiuni negative

Putem împărtăși informații și cu alte companii Match Group pentru alte scopuri comerciale legitime, inclusiv audit corporativ, analiză și raportare consolidată, unde și cum este permis în cadrul legii aplicabile

Funcționalitatea de distribuire
Poți alege să distribui profilurile altor membri și ei îl pot distribui pe al tău cu persoane din afara serviciilor noastre, folosind funcționalitatea de distribuire.

Pentru tranzacții corporative
Putem transfera informațiile tale dacă suntem implicați, fie în totalitate, fie parțial, într-o fuziune, vânzare, achiziție, cesiune, restructurare, reorganizare, dizolvare, faliment sau altă schimbare de proprietate sau control.

Cu autoritățile locale / când este necesar conform legii
Putem dezvălui informațiile tale dacă este necesar în mod rezonabil pentru: (i) a respecta o procedură legală, cum ar fi o hotărâre judecătorească, o citație sau un mandat de percheziție, o investigație guvernamentală/de aplicare a legii sau alte cerințe legale; (ii) a ajuta la prevenirea sau depistarea infracțiunii (sub rezerva legislației aplicabile în fiecare caz); sau (iii) a proteja siguranța oricărei persoane.

Pentru exercitarea drepturilor legale
Putem distribui informații și: (i) dacă divulgarea ne-ar atenua răspunderea în cadrul unui proces în curs sau posibil; (ii) după cum este necesar pentru a ne proteja drepturile legale și drepturile legale ale utilizatorilor, partenerilor de afaceri sau ale altor părți interesate; (iii) pentru a pune în aplicare acordurile noastre cu tine și (iv) pentru a investiga, preveni sau adopta alte măsuri cu privire la activități ilegale, fraude suspectate sau alte infracțiuni.

Cu acordul tău sau la cererea ta
Îți putem cere acordul pentru a partaja informațiile tale cu terțe părți. În orice astfel de caz, vom menționa clar de ce dorim să partajăm informațiile. Îți putem cere acordul pentru a partaja informațiile tale cu terțe părți. În orice astfel de caz, vom menționa clar de ce dorim să partajăm informațiile. Îți putem cere acordul pentru a partaja informațiile tale cu terțe părți. În orice astfel de caz, vom menționa clar de ce dorim să partajăm informațiile.

Putem utiliza și partaja informații cu caracter nepersonal (adică informații care, în sine, nu identifică cine ești, cum ar fi informațiile despre dispozitiv, de demografie generală, date comportamentale generale, de localizare în formă codificată), precum și informații cu caracter personal într-o formă codificată, imposibil de citit de către oameni, în oricare dintre circumstanțele de mai sus. De asemenea, putem partaja aceste informații cu alte companii ale Match Group și terțe părți (în special agenții de publicitate) pentru a dezvolta și a furniza publicitate direcționată în cadrul serviciilor noastre și pe site-uri web sau aplicații ale terților și pentru a analiza și raporta publicitatea pe care o vedeți. Putem combina aceste informații cu alte informații cu caracter personal sau nepersonal într-o formă codificată, imposibil de citit de către oameni, colectate din alte surse. Mai multe informații despre cum utilizăm cookie-urile și tehnologii similare pot fi găsite în Politica privind cookie-urile

6. Transferuri transfrontaliere de date
Distribuirea de informații descrisă în Secțiunea 5 implică transferuri de date în exteriorul granițelor către Statele Unite ale Americii și alte jurisdicții care pot avea legi diferite despre procesarea datelor. Când transferăm informații personale în afara EEA, a Regatului Unit, a Elveției sau a altor țări ale căror legi de protecție a datelor sunt considerate adecvate de către Comisia Europeană sau alt organism guvernamental competent, folosim clauze de contract standard (clauzele contractuale standard sunt angajamente între companii care transferă date personale, și care sunt obligate să protejeze confidențialitatea și securitatea datelor tale) sau alte mecanisme corespunzătoare de transfer. Momentan, suntem într-un proces de evaluarea a furnizorilor noștri și a bazelor legale asociate pentru hotărârea recentă luată de Curtea de Justiție a Uniunii Europene legat de transferul datelor personale către SUA.

7. Drepturile și alegerile tale
Vrem să deții controlul informațiilor tale, așa că vrem să îți reamintim de următoarele opțiuni și instrumente disponibile pentru tine:

Instrumente de acces/actualizare din serviciu. Instrumentele și setările contului te pot ajuta să accesezi, să rectifici sau să elimini informații pe care ni le-ai oferit și care sunt asociate direct cu contul tău din cadrul serviciului. Dacă ai întrebări cu privire la aceste instrumente și setări, contactează echipa noastră de asistență clienți pentru ajutor.
Permisiunile dispozitivului. Platformele mobile pot dispune de sisteme de autorizare pentru anumite tipuri de date și de notificări ale dispozitivelor, cum ar fi contacte, fotografii, serviciile de localizare, notificări push și identificatori de publicitate. Poți schimba setările de pe dispozitivul personal fie pentru a consimți, fie pentru a te opune colectării sau prelucrării informațiilor corespunzătoare sau afișării notificărilor corespunzătoare. Desigur, dacă faci acest lucru, este posibil ca anumite servicii să nu mai funcționeze.
Dezinstalarea. Poți opri colectarea tuturor informațiilor de către o aplicație prin dezinstalarea acesteia folosind procesul de dezinstalare standard pentru dispozitivul tău. Reține că dezinstalarea unei aplicații NU îți închide contul. Ca să-ți închizi contul, folosește funcționalitatea corespunzătoare din cadrul serviciului.
Închiderea contului. Îți poți șterge contul utilizând funcționalitatea corespunzătoare direct din serviciu.
Vrem să îți aducem la cunoștință și drepturile tale privind confidențialitatea. În funcție de locul unde locuiești, este posibil să ai dreptul:

La acces/ la a ști. Este posibil să ai dreptul să soliciți o copie a informațiilor pe care le păstrăm despre tine și, în anumite circumstanțe, să le primești într-un format portabil. Îți poți exercita dreptul de acces direct în cadrul serviciului prin transmiterea unei cereri.
La ștergere/eliminare. Poți solicita să ștergem informațiile personale pe care le păstrăm despre tine. Poți să-ți exerciți dreptul la ștergere prin trimiterea unei cereri.
La a corecta/rectifica/actualiza. Poți să corectezi majoritatea informațiilor pe care ni le-ai oferit editând profilul direct în cadrul serviciului. Dacă crezi că informațiile pe care le deținem despre tine sunt inexacte, ne poți contacta pentru a le rectifica.
La obiecție/restricție. Poți avea dreptul și la a obiecta sau a ne solicita să restricționăm o anumită prelucrare. Ca să faci asta, te rugăm să ne contactezi.
Pentru protecția ta și a tuturor utilizatorilor noștri, îți putem solicita să furnizezi un act de identitate înainte ca noi să putem răspunde solicitărilor de mai sus. Reține, putem să respingem cereri, inclusiv dacă nu putem să te autentificăm, dacă cererea este invalidă sau nu corespunde legii, sau dacă încalcă secrete comerciale sau proprietatea intelectuală sau confidențialitatea sau alte drepturi ale altor persoane. Dacă vrei să primești informații legate de alt membru, cum ar fi o copie a unor mesaje pe care le-ai primit de la ei prin serviciul nostru, celălalt membru va trebui să ne contacteze ca să-și ofere consimțământul în scris înainte ca informația să fie eliberată. Putem să le cerem și o dovadă a identității înainte să putem răspunde la cerere. Este posibil și să nu putem răspunde la anumite cereri de a împiedica sau restricționa prelucrarea informațiilor personale, mai ales acolo unde astfel de cereri nu ne-ar permite să îți mai furnizăm serviciile noastre. De exemplu, nu îți putem oferi serviciile noastre dacă nu avem data ta de naștere și astfel nu ne putem asigura că ai 18 ani sau mai mult.

Dacă locuiești în Virginia, SUA, dacă îți respingem solicitarea de confidențialitate, este posibil să poți face recurs contactându-ne și făcând referire explicită la „Contestație privind cererea de confidențialitate”. Dacă ai îngrijorări cu privire la rezultatul contestației tale, poți contacta procurorul general al statului tău.

În anumite țări, inclusiv în Zona Economică Europeană și Regatul Unit, ai dreptul să faci o plângere la autoritatea corespunzătoare de protecția a datelor dacă ai îngrijorări legate de modul în care prelucrăm informațiile tale personale. Poți găsi informații despre autoritatea de reglementare a protecției datelor din Zona Economică Europeană aici, și în Regatul Unit aici. Autoritatea de protecție a datelor la care poți trimite o plângere poate fi cea din zona în care locuiești, unde lucrezi sau unde a avut loc presupusa încălcare.

8. Cât timp îți păstrăm informațiile
Păstrăm informațiile tale numai atât timp cât ne sunt necesare pentru scopuri legitime de afaceri (așa cum este prevăzut în Secțiunea 4) și conform legislației în vigoare. Dacă decizi să nu mai folosești serviciile noastre, poți să-ți închizi contul și profilul tău nu va mai fi vizibil pentru alți membrii. Reține că îți vom închide contul automat dacă ești inactiv/ă pentru o perioadă de doi ani. După ce contul tău este închis, îți vom șterge informațiile personale, după cum se descrie mai jos:

Pentru a proteja siguranța și securitatea membrilor noștri, implementăm o perioadă de retenție de siguranță de trei luni după închiderea unui cont, sau un an după interzicerea unui cont. În timpul acestei perioade, îți păstrăm informațiile în cazul în care este necesar să investigăm comportamente dăunătoare sau ilegale. Păstrarea informațiilor în timpul acestei ferestre de reținere de siguranță se bazează pe interesul nostru legitim, precum și pe cel al potențialelor victime terțe.

După ce perioada de reținere de siguranță a trecut, îți ștergem datele și păstrăm informații limitate pentru scopuri specifice, conform descrierii mai jos:

a) Păstrăm date limitate pentru a respecta obligațiile legale de reținere a datelor: în special, păstrăm datele referitoare la tranzacții timp de 10 ani în vederea respectării cerințelor legale fiscale și contabile, informațiile cardurilor de credit pe durata în care utilizatorul poate să conteste tranzacția și „datele de trafic“ timp de un an pentru a respecta obligațiile de reținere a datelor legale. Păstrăm și înregistrările consimțămintelor pe care ni le-au dat membrii noștri timp de cinci ani ca să demonstrăm conformitatea noastră cu legea aplicabilă.

b) Păstrăm informații limitate pe baza interesului nostru legitim: păstrăm înregistrările asistenței pentru clienți și date de suport, precum și localizarea imprecisă a descărcărilor/achizițiilor timp de cinci ani pentru documentarea deciziilor noastre legate de asistența clienților, a ne exercita drepturile și a ne putea apăra în cazul unei acuzații, informații despre existența conturilor și abonamentelor din trecut, pe care le vom șterge la trei ani după închiderea celui mai recent cont, pentru a ne asigura de efectuarea raportărilor și previziunilor financiare corespunzătoare, date legate de profil timp de un an în anticiparea unor potențiale litigii, pentru stabilirea, exercitarea sau apărarea unor cereri în instanță, și datele necesare pentru a împiedica membrii care au fost excluși să mai deschidă un cont nou, cât timp este necesar pentru a asigura siguranța și interesele vitale ale membrilor noștri.

c) În final, menținem informațiile pe baza intereselor noastre legitime acolo unde există o problemă, cerere sau dispută potențială sau excepțională, care ne cere să păstrăm informațiile (mai ales dacă primim o citație sau o cerere validă legală care ne cere să păstrăm datele (caz în care trebuie să păstrăm datele ca să respectăm obligațiile noastre legale) sau dacă datele sunt necesare în vreun fel ca parte din procedurile legale).

9. Copii nu au acces
Serviciile noastre nu sunt permise decât persoanelor care au 18 ani sau mai mult. Nu permitem accesul pe platformă persoanelor cu vârsta de sub 18 ani. Dacă suspectezi că un membru are sub vârsta de 18 ani, folosește mecanismul de raportare disponibil în cadrul serviciului.

10. Candidați la locuri de muncă, contractori și reprezentanți ai furnizorilor
Prelucrăm informațiile personale pentru candidații la joburi, contractorii și reprezentanții de vânzări, ca parte din operațiunile noastre de recrutare și administrare a talentelor și ca parte din gestionarea serviciilor pe care ni le oferă contractorii și furnizorii. Dacă ești un candidat la job, un contractor sau un reprezentant de vânzări Tinder, anumiți termeni relevanți ai acestei Politici de Confidențialitate se aplică prelucrării de către noi a informațiilor tale personale, inclusiv secțiuni ale acestei Politici de Confidențialitate care discută entitatea care este responsabilă cu prelucrarea informațiilor tale personale, transferurile de informații personale, drepturile pe care le puteți avea conform legii aplicabile, modul în care să ne contactați și informații specifice pentru California.

Dacă ai aplicat la un loc de muncă, informațiile personale pe care le prelucrăm despre tine pot varia în funcție de locul de muncă pe care îl cauți, dar în general includ ceea ce ne oferi ca parte din aplicația la locul de muncă, precum și calificările tale profesionale, istoricul și informații de referință pe care recrutorii sau terții ni le trimit. Folosim aceste informații în sprijinul procesului de recrutare, ceea ce poate duce la un contract de angajare. Pentru contractorii și reprezentanții de vânzări, putem procesa informații de identificare și informații legate de muncă, după cum este necesar pentru a gestiona relația noastră cu tine și angajatorul tău, ceea ce este necesar pentru îndeplinirea acordurile de servicii și să stabilim, exercităm sau să ne apărăm de potențialele acuzații legale. Putem împărtăși informații personale cu furnizorii de servicii care ne ajută cu recrutarea și cu operațiunile tehnice de prelucrare a datelor, precum și cu companiile Match Group (de exemplu, dacă ai o relație de afaceri cu angajații unui afiliat). Îți păstrăm informațiile personale doar atât timp cât este necesar pentru acele scopuri.

11. Schimbări ale politicii de confidențialitate
Pentru că întotdeauna căutăm moduri noi și inovatoare să te ajutăm să dezvolți conexiuni semnificative și ne străduim să ne asigurăm că explicațiile despre practicile noastre legate de date rămân actuale, această politică se poate schimba în timp. Te vom anunța înainte ca orice modificări materiale să intre în vigoare, astfel încât să ai timp să le examinezi.

12. Cum să ne contactezi
Dacă ai întrebări despre Politica de Confidențialitate, ai mai multe opțiuni mai jos:

Dacă trăiești în Spațiul Economic European, Regatul Unit sau Elveția:
Online: aici

Prin poștă:

Responsabil cu Protecția Datelor

MTCH Technology Services Limited

Tinder

1 Hatch Street Upper

Dublin 2

Dublin

D02 PY28

Ireland

Pentru mai multe informații despre cum puteți contacta responsabilul pentru protecția datelor, apăsați aici.

Dacă locuiești în Japonia:
Online: aici

Prin poștă:

Responsabil cu Protecția Datelor

Tinder - MG Japan Services GK

c/o Match Group, LLC

8750 North Central Expressway

Suite 1400

Dallas, TX 75231

Statele Unite

Dacă trăiești în afara Spațiului Economic European, Regatul Unit, Elveția și Japonia:
Online: aici

Prin poștă:

Responsabil cu Protecția Datelor

Tinder - Match Group, LLC

8750 North Central Expressway

Suite 1400

Dallas, TX 75231

Statele Unite